---
title: Zdaj
images: ["/markotoplak201808.jpg"]
description: "Programiram, telovadim, plešem tango, spim."
url: zdaj
---

Živim preprosto:

- Programiram.
- Telovadim.
- Plešem tango.
- Plezam.
- In rad spim.

Skoraj vsak dan se sprehodim do [Sinhrotrona Soleil](https://www.synchrotron-soleil.fr/)
(v Franciji), ker sem podoktorski raziskovalec.
[Orange](https://orange.biolab.si), prijazno okolje za analizo podatkov, poskušam prepričati,
da bo prežvečil
podatke [o spektrih](https://github.com/quasars/orange-spectroscopy) in morda tudi
tomografske podatke. Projektu rečemo [Quasar](https://quasar.codes).

Če me tango ne utrudi preveč, vadim po
[GMB Integral Strength](https://gmb.io/is/) programu. 
Vsak dan [visim 7 minut](http://www.idoportal.com/blog/hanging).
Viseti sem začel pred kakim tednom in me vedno bolj zabava.
Če se opogumim, se stuširam z mrzlo vodo.

Blizu je čudovit gozd: [gozd Fontainebleau](/font/). Gozd, kjer na peščenih tleh
rastejo pretežno borovci, je poln velikih skal, na katere
poskušava plezati vsaj enkrat tedensko. Tam se mi zdi, kot da sem na morju.

Redno plešem na nedeljski popoldanski milongi (Dolce vita).
Doma pridno vadiva.

--- Marec 2019
