---
title: Zdaj
url: zdaj
---

Živim preprosto:

- Popravljam hrošče.
- Telovadim.
- Vadim tango.
- Plezam.
- Spim.

Skoraj vsak dan se sprehodim do [Sinhrotrona Soleil](https://www.synchrotron-soleil.fr/)
(v Franciji), ker sem podoktorski raziskovalec.
[Orange](https://orange.biolab.si), prijazno okolje za analizo podatkov, poskušam prepričati,
da bo prežvečil
podatke [o spektrih](https://github.com/quasars/orange-spectroscopy) in morda tudi
tomografske podatke. Projektu rečemo [Quasar](https://quasar.codes).

Če me druga telovadba ne utrudi preveč, delam vaje po
[GMB Integral Strength](https://gmb.io/is/) programu. Po telovadbi se
vedno počutim dobro. In vedno sem lačen.

Blizu je čudovit gozd in eno najznamenitejših
balvanskih plezališč: gozd Fontainebleau. Gozd, kjer na peščenih tleh
rastejo pretežno borovci, je poln velikih skal, na katere
poskušava plezati vsaj enkrat tedensko. Tam se mi zdi, kot da sem na morju.

Preden sem se preselil, sem se zelo veselil pariškega tanga, a na milonge ne
hodiva pogosto.
Daleč je, sploh ponoči, avta se pa izogibam. Najraje imam nedeljsko večerno milonga: Dolce vito.

Več vadiva doma, sploh sedaj, ker 16. decembra nastopava na Milongi Linda v Ljubljani.
Zadnje čase raje vadim kot plešem na milongi.

Francosko še ne znam. Na Soleilu imamo tečaj, doma pa rad gledam risanke Dragonball
v francoščini.

--- November 2018
