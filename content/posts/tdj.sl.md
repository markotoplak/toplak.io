---
title: "Tango DJ"
url: "/tdj/"
date: 2018-11-19
---

Na tango dogodkih skoraj vedno plešemo na - če malo pretiravam - istih 25 pesmi. Pa
vseeno milonge občutim vedno drugače. Pri tem je izbor glasbe
(zaporedje, kombinacija) precej pomemben. Če je dober, se zdi, da vse lepše teče.
Plesalci so mirnejši, a bolj ustvarjalni. Plesišče se premika hitreje,
a je nesreč manj. Plesalci so dobre volje in več plešejo z neznanci. Kadarkoli
predvaja moj najljubši tango DJ, Andres Molina, se mi zdi, da plešem bolje.

Plesalci imamo svoj izraz, svoje prednosti, svoje omejitve. Pozorni smo
na druge vidike glasbe. Dober DJ zato predvaja širok nabor glasbe, in to tako,
da globlje občutimo
tudi tisto, česar morda ne bi sami izbrali. Dober DJ to stori na
izviren in neprisiljen način.

Ko se razvijam kot plesalec, se razvija tudi moje razumevanje glasbe. Nekatere
pesmi mi postajajo zanimivejše, druge bolj dolgočasne. Ko predvajam,
se poskušam vživeti v plesalce, a kljub temu ne morem iz svojih okvirov.

Zame je dobra milonga sestavljena pretežno
iz štirih močnih orkestrov: D'Arienzo, Di Sarli, Pugliese in Troilo. Vsi štirje
so ustvarjali več desetletij in se vseskozi razvijali.
Dlje kot plešem, raje imam velike štiri.
Tako raje kot zgodnjega Biagija predvajam zgodnjega D'Arienza, raje kot
poznega Biagija predvajam poznega Di Sarlija,
raje kot zgodnjega Demareta predvajam zgodnjega Di Sarlija, raje kot Caloja
predvajam Troila.

Ostali orkestri so zame le začimba. Zelo so mi všeč Laurenz, D'Agostino, in Tanturi.
Spogledujem se tudi z novejšo glasbo, recimo s Quintetom Real,
a si je na milongi še nisem upal predvajati.

Ne predvajam glasbe, ki me dolgočasi. Ne razumem je, zato je tudi ne morem kombinirati
in umestiti v večer. Ne predvajam orkestrov De Angelis, Rodriguez in
Canaro (po 1935).


Veliki štirje
-------------

Za velike štiri sem pripravil seznam skladb, ki so mi še posebej všeč.

D'Arienzo:

- [Mandria](https://www.youtube.com/watch?v=eK9BSnwClPI), 1939, poje Echagüe
- [Orquesta tipica](https://www.youtube.com/watch?v=AEXrqJtLfW4), 1941, poje Reynal
- [Con todo mi corazon](https://www.youtube.com/watch?v=y0h_IYl4lMU), 1946, poje Echagüe
- [Paciencia](https://www.youtube.com/watch?v=8Ql2G--3PAA), 1951, poje Echagüe
- [El puntazo](https://www.youtube.com/watch?v=kruo2tTat_M), 1951
- [Yo me quedó con el tango (Susanita)](https://www.youtube.com/watch?v=FRJI5omHypc), 1957, poje Echagüe

Di Sarli:

- [No te aguanto más](https://www.youtube.com/watch?v=eYPhovctZIo), 1929
- [Cuando el amor muere](https://www.youtube.com/watch?v=bbEt3ODkZzs), 1941, poje Acuña
- [Ensueños](https://www.youtube.com/watch?v=hvBlroVfavc), 1943
- [Tu intimo secreto](https://www.youtube.com/watch?v=Xbg6cTQ1Zys), 1945, poje Duran
- [Fulgor](https://www.youtube.com/watch?v=B5IM4bryeys), 1953, poje Serpa
- [Nueve puntos](https://www.youtube.com/watch?v=7IhZ_W8Xd9Y), 1956

Troilo:

- [Maragata](https://www.youtube.com/watch?v=fKD-y9CiXPo), 1941, poje Fiorentino
- [Bien porteño](https://www.youtube.com/watch?v=fvSInmiQH0s), 1944
- [Cotorrita de la suerte](https://www.youtube.com/watch?v=4-4ICSu4OV0), 1945, poje Marino
- [Confesión](https://www.youtube.com/watch?v=D8TdNbOHMGs), 1947, poje Ruiz
- [Mensaje](https://www.youtube.com/watch?v=mKOEecbSWDk), 1952, poje Berón
- [El motivo](https://www.youtube.com/watch?v=I9D0jlQcSg0), 1961, poje Goyeneche

Pugliese:

- [Raza criolla](https://www.youtube.com/watch?v=ovJ6Pwqyhi0), 1945
- [Corrientes y Esmeralda](https://www.youtube.com/watch?v=In9Q2uoL5ew), 1945, poje Chanel
- [Patetico](https://www.youtube.com/watch?v=pbOd-78blng), 1948
- [Vieja Recova](https://www.youtube.com/watch?v=sJ2ruu7OMD0), 1950, poje Vidal
- [A la luz del candil](https://www.youtube.com/watch?v=3vcTwjRKxuc), 1954, poje Montero
- [Recuerdo](https://www.youtube.com/watch?v=RfxeWioT444), 1965, poje Maciel



Kakovost zvoka
--------------

Večina skladb, na katere plešemo na tradicionalnih milongah, je bila posnetih
pred letom 1950. Za večino glasbe so izvorni posnetki že zdavnaj izgubljeni -
plešemo na kopije kopij. Zato so pogosto slabe kvalitete.

Kot plesalec se v boljše posnetke lažje vživim. Dober zvok je zame tisti,
kjer so pevec, violine in klavir jasni in naravni. Šum v ozadju me ne moti.
Nekateri DJi radi poudarijo nizke tone. Jaz ne.

Najboljše posnetke iz zlate dobe tanga digitalizirajo pri založbi TangoTunes.
Pri njih sem ji kupil dovolj, da sem si zaslužil spodnjo plaketo.

[<img src="/tt_connoisseur_banner.png" style="max-width: 100%; margin-left: 3px;"
alt="TangoTunes connoisseur badge" />](http://blog.tangotunes.com/tangotunes-connoisseur-quality-music-badge/)



Milonge
-------

Sem mlad DJ. Še vedno se iščem in veliko se še moram naučiti.
Vsakič, ko predvajam, vidim možne izboljšave.

Organizatorjem, ki ste mi zaupali svoje milonge, se lepo zahvaljujem.


2015:

- Milonga Tabor, Ljubljana ([tango.si](http://www.tango.si/))
- Milonga Belivol, Celje ([Milonguero?Sí!](https://www.milonguero.si/))
- Milonguita Drama, Ljubljana ([tango.si](http://www.tango.si/))
- Milonga z Isabel Costa in Nelson Pinto, Ljubljana ([Tango utrip](http://tangoutrip.si/))
- Milonguita Drama, Ljubljana ([tango.si](http://www.tango.si/))
- Božična milonga, Ljubljana ([Tango utrip](http://tangoutrip.si/))

2016:

- Brunch milonga, Ljubljana ([Tango motion](http://tango-motion.com/))
- Milonga Toastanje, Ljubljana ([Tango utrip](http://tangoutrip.si/))
- Milonga Calesita, Ljubljana ([Calesita tango](http://www.calesitatango.com/))
- Brunch milonga, Ljubljana ([Tango motion](http://tango-motion.com/))
- Milonga Belivol, Celje ([Milonguero?Sí!](https://www.milonguero.si/))
- Milonga Tabor, Ljubljana ([tango.si](http://www.tango.si/))
- Milonga Špica, Ljubljana ([Tango motion](http://tango-motion.com/))
- Summer Tango Camp, Kolašin, Črna gora ([Tango natural](http://tangonatural.com/))
- Milonga Špica, Ljubljana ([Tango motion](http://tango-motion.com/))
- Popoldnaska milonga, Maribor ([MaTango](http://www.matango.si/))
- Milonga Tabor, Ljubljana ([tango.si](http://www.tango.si/))

2017:

- Milonga Tabor, Ljubljana ([tango.si](http://www.tango.si/))
- Galeria Ideal, Dunaj, Avstrija ([Galeria Ideal](www.galeria-ideal.at))
- [Kyiv Tango Marathon](http://www.tangomarathon.kiev.ua/), Kiev, Ukrajina (organizirala Julia Serzhan)
- Milonga Špica, Ljubljana ([Tango motion](http://tango-motion.com/))
- Milonga Piramida, Maribor ([MaTango](http://www.matango.si/))
- Luna Tango Gathering, Mokrice (organizirala Anja Furlan)
- Milonga Tabor, Ljubljana ([tango.si](http://www.tango.si/))
- Milonga Linda, Ljubljana ([Tango utrip](http://tangoutrip.si/)); back-to-back z Blažem Brancem

2018:

- Milonga Tangobar s koncertom Trinidad Arfó, Ljubljana ([TangoDeep](https://facebook.com/tangoprofundo/)); back-to-back z Viacheslavom Ivanovim
- Milonga Tabor, Ljubljana ([tango.si](http://www.tango.si/))
- Milonga Calesita s Saro Grdan in Ivanom Terrazasom, Ljubljana, ([Calesita tango](http://www.calesitatango.com/))
- Milonga Tabor, Ljubljana ([tango.si](http://www.tango.si/))
