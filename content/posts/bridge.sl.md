---
title: "Most"
url: "/most/"
date: 2019-01-19
---

Pred tremi leti se nikakor nisem mogel dvigniti v most. 
Vaja ni bila videti težka, a ko sem poskusil, 
sem bil presenečen. Morda sem se lahko
za trenutek dvignil za nekaj centimetrov, in to je bilo to.

Danes mi gre bolje. Video iz januarja 2019:

<video width="640" height="360" controls>
<source src="/bridge/201901.s.mp4" type="video/mp4">
[Most, januar 2019, video](/bridge/201901.s.mp4)
</video>

Popoln še ni: moje roke še vedno nosijo premalo teže. Bom še vadil. 


Ne poškoduj se
--------------

Ne bodi tako neumen kot sem bil jaz. Na silo sem poskušal narediti most.
Uspelo mi je, ampak me je potem dva meseca bolel hrbet.

Niti nisem bil tako nešporten. Redno sem plezal, tekel, kolesaril in
plesal tango. Obiskal sem tudi tečaje 
[hata joge in telovadbe](http://www.jogado.com/),
kjer smo bili pozorni na nadzorovano in nenevarno rabo telesa.

Kljub vsemu sem se poškodoval. Res je, da so bile mišice, ki bi me
naj dvignile, prešibke (in sem se pač malo zaletel), 
a imel sem tudi druge pomanjkljivosti:

- **Zapestja**. Niso bila niti gibčna niti močna. Bolelo me je, če je bil
kot med mojo podlahtjo in zapestjem manjši kot 90 stopinj. Zdajšnji
polažaj na videih mi je udoben, čeprav je bolj ekstremen.

- Slabo **gibljivost v ramenih in bokih**, kar je v kombinaciji s

- premajhno **močjo in nadzzorom v trupu** povzročilo, da sem se 
večinoma zvil v ledvenem delu hrbta.

Le enkrat sem poskusil --- in pozdravljen, boleč hrbet. Sedaj se mi zdi,
da sem imel srečo, da si nisem poškodoval še zapestij.

Sedaj sem s seboj veliko bolj nežen.
 
Da me hrbet ne bi več bolel, sem poskusil z vadbenim programom
[GMB Elements](https://gmb.io/e/), ker se večinoma vadi na vseh
štirih okončinah. Te vaje so mi okrepile hrbet in zapestja.
Šele po nekaj mesecih  vaj sem spet poskusil z mostovi. 
Začel sem počasi, zelo počasi,
in se vedno ustavil, ko sem začutil bolečino.

Bi lahko napredoval hitreje, če bi si upal priti bliže svojim mejam?
Verjetno, a se mi ne mudi. Zadovoljen sem, če napredujem. Imam veliko
časa, gimnastičar pa ne poskušam postati.


Moj (počasen) napredek
----------------------

Ta vaja je del 
[GMB Integral Strength](https://gmb.io/is/) vadbenega programa, kar pomeni,
da v povprečju vsake tri dni naredim dve minuti vaje na videu
(4 serije po pol minute), delam pa tudi druge vaje za trup in hrbet. 
Seveda sem začel z lažjo varianto mostu.

Moj maksimum decembra 2016, po 
mesecu in pol vaj. Dvignem se lahko le toliko, da na tla
odložim glavo:

<video width="640" height="360" controls>
<source src="/bridge/201612.mp4" type="video/mp4">
[Most, december 2016, video](/bridge/201612.mp4)
</video>

Po dobrega pol leta lahko pridem više, a to moram narediti
"v šusu". Dviga ne nadzorujem, na poti dol padem:

<video width="640" height="360" controls>
<source src="/bridge/201707.s.mp4" type="video/mp4">
[Most, julij 2017, video](/bridge/201707.s.mp4)
</video>

Po letu in pol imam nadzora več, še vedno pa padem
v zadnjih nekaj centimetrih spusta:

<video width="640" height="480" controls>
<source src="/bridge/201808.s.mp4" type="video/mp4">
[Most, avgust 2018, video](/bridge/201808.s.mp4)
</video>

Po dobrih dveh letih bolje nadzorujem dvig
in spust:

<video width="640" height="360" controls>
<source src="/bridge/201901.s.mp4" type="video/mp4">
[Most, januar 2019, video](/bridge/201901.s.mp4)
</video>

Kaj pa sedaj? Poskušal bom z rokami nositi več teže, za kar bom
moral postati bolj gibčen v ramenih. 